# Programming Basics

Deze repository bevat alle informatie voor de cursus Programming Basis a.k.a. PRG01.

De repository is bedoeld als lesmateriaal en naslaginformatie voor de studenten.

Het is een cursus waarin de studenten leren programmeren in JavaScript, waarbij we gebruik maken van de Circuit
Playground Express (CPX) en de Adafruit Makecode omgeving.

De Makecode-omgeving gebruikt TypeScript, maar we vermijden het gebruik van type declaraties waar mogelijk om zo dicht
mogelijk bij JavaScript te blijven. Gebruik alleen type declaraties bij functieparameters of wanneer het niet mogelijk
is het type te laten afleiden, zoals bij het aanmaken van een lege array.

We gebruiken bij deze cursus de veilige vergelijkingsoperatoren `===` en `!==`.

## Uitgangspunten

Omdat dit een basiscursus is, is het belangrijk dat de student programmeerconcepten leert begrijpen en gebruiken. Het
is daarom niet toegestaan om generatieve AI te gebruiken voor het genereren van code. Alle code moet door de student
zelf geschreven en begrepen worden. Er is veel aandacht voor het leren lezen en uitleggen van code, en het gebruik van
pseudocode om een oplossing te bedenken voor je deze implementeert.

## De leerdoelen zijn:

- Ik ken de betekenis en werking van de basiselementen van een programma:
  - Variabelen en datatypen
  - Operatoren
  - Functies met en zonder parameters
  - For-loops
  - If statements
  - Arrays en for-of
- Ik kan voor een probleem een gestructureerde oplossing bedenken.
- Ik kan met de basiselementen van programmeren een gestructureerde oplossing implementeren.
- Ik kan een bestaande oplossing die deze basiselementen gebruikt analyseren en uitleggen.

## Overzicht lessen

1. Introductie. Programmastructuur, input/output en pseudocode, on start, forever, en event-handlers
2. Variabelen en zelf gedefinieerde functies zonder parameters
3. Operatoren, vergelijkingen en if-statements
4. For-loops en patroonherkenning
5. Functies met parameters en probleemoplossend denken (case)
6. Oefentoets
7. Arrays en for-of-loops
8. Herhaling / Miniproject

## Programmeerconventies

- Variabelen declareren we altijd globaal, en bovenaan de code.
- Variabelen en functienamen zijn altijd in het Engels en lowerCamelCase.
